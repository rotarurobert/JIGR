# JIGR
Să se conceapă o aplicaţie Web – eventual, disponibilă ca extensie de navigator Web – care să permită rezolvarea de puzzle-uri propuse de program sau definite de utilizatori. Fiecare jucător va putea selecta – local ori de la distanţă via un URL – o imagine (în formatele PNG şi JPEG) care va fi decupată la momentul rulării în fragmente cât mai complicate folosind reguli bazate, de pildă, pe gramatici generative (divizările rectangulare sunt interzise). Piesele vor fi amestecate, mutările/rotirile putând fi efectuate via operaţii drag & drop. Odată ce un fragment e mutat în poziţia (aproape) corectă şi în unghiul (aproape) corect, aplicaţia va oferi suport pentru plasarea exactă (snap) în zona potrivită. Starea curentă a fiecărui puzzle va putea fi salvată local, cu posibilitatea restaurării ulterioare. Bonus: abordare colaborativă în timp real a rezolvării de puzzle-uri.
